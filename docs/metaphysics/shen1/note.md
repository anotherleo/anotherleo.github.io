# 徐注版

## 三十一、论正官

## 三十二、论正官取运

## 三十三、论财

## 三十四、论财取运

## 三十五、论印绶

印绶喜其生身，正偏同为美格，故财与印不分偏正，同为一格而论之。印绶之格局亦不一，有印而透官者，正官不独取其生印，而即可以为用，与用煞者不同。故身旺印强，不愁太过，只要官星清纯，如**丙寅 戊戌 辛酉 戊子**，张参政之命是也。

> 【徐注】官与印，或财与官，或财与食神，皆互相为用，单用一神者甚少见，特行运喜忌有不同耳。有印透官者，身强用官，喜财生官，身旺印强，不愁官星太过，盖喜其旺也。只要官星清纯，即是好八字矣。所引证之张参政造，似非其伦，丙寅、戊戌、辛酉，火旺土燥金脆，所喜者时逢戊子，润土生金，且以泄金之秀，故运行东北金水土地而发。非但不用官星，且不用印，所重在食神，乃儿能救母也。以月令印绶，故归入论印类耳。

然亦有带伤食而贵者，则如朱尚书命，**丙戌 戊戌 辛未 壬辰**，壬为戊制，不伤官也。又如临淮侯命，**乙亥 己卯 丁酉 壬寅**，己为乙制，己不碍官也。

> 【徐注】朱尚书造，壬为戊制，诚哉不伤官星，但四柱五重土，支又藏火而干透丙，若再行火土运，宁有幸乎？此造妙在天干火土金水顺序而生，故土不埋金，辰土收其燥气，壬水泄金之秀，辰未中皆藏乙木财星，暗损印绶，病重而得药。运程庚子、辛丑、壬寅、癸卯、甲辰金水木地，体用得宜，所以贵也。临淮侯造，寅亥卯印旺，秉令而透乙木，用神全在酉金，损印而生官，己土被制，不碍官星，为去病取清，非以枭印夺食为用也。

有印而用伤食者，身强印旺，恐其太过，泄身以为秀气。如**戊戌 乙卯 丙午 乙亥**，李状元命也，若印浅身轻，而用层层伤食，则寒贫之局矣。

> 【徐注】身强印旺。用己土泄其秀气，与前节张参政一造相似(丙寅 戊戌 辛酉 戊子)，而己土透出，官星不见，用神较为明显也。若印浅身轻而伤食重，则当以印为用，运行印比之地，亦可补救，特非贵显之局耳。
>

有用偏官者，偏官本非美物，藉其生印，不得已而用之。故必身重印轻，或身轻印重，有所不足，始为有性。如茅状元命，**己巳 癸酉 癸未 庚申**，此身轻印重也。马参政命，**壬寅 戊申 壬辰 壬寅**，此身重印轻也。若身印并重而用七煞，非孤则贫矣。

> 【徐注】茅状元造，己土七煞，气泄于金，印绶太旺，而四柱无财以破印，即《滴天髓》母慈灭子之反局也。只能顺母之性，反以金水为吉，与上节临淮侯造适相反，盖一有财一无财也。马参政造，壬水虽通源，而两寅泄气，以煞生印为用神，重在于印，不可见财，见财则破格矣。若身印并重而见七煞，则又非财不可。用财破印生煞，与用煞生印，截然不同。盖财为官煞之根，官煞又为印之根，互相救应，互相克制也。

有用煞而兼带伤食者，则用煞而有制，生身而有泄，不论身旺印重，皆为贵格。

> 【徐注】用煞兼带伤食者，乃以食伤泄秀为用，非以制煞为用也。克与泄不并用。身强煞旺，制煞为权之造，喜制者不宜再行财煞；制煞太过之造，喜财煞，不宜再行食伤，此一定之理也。如孙布政造，克泄并见，乃以印通关为用也。此偏枯之造，又当别论，详下论运节。

有印多而用财者，印重身强，透财以抑太过，权而用之，只要根深，无防财破。如**辛酉 丙申 壬申 辛亥**，汪侍郎命是也。若印轻财重，又无劫财以救，则为贪财破印，贫贱之局也。

> 【徐注】身强印旺，用财损印，根深谓印之根深，财破谓抑其太过也。印为生我之母，然木赖水生，水旺木浮；火赖木生，木盛火塞；土赖火生，火旺土焦；金赖土生，土重金埋；水赖金生，金多水涩。去其太过，则得中和之道，即《滴天髓》君赖臣生是也，然汪侍郎造，丙辛一合，则有微病，幸运程东南木火之地，使其合而不化，方能收损印之效也。若印轻财重而身弱，则财病神，必当用比劫以劫去其财，否则，为贪财坏印。如浙西某富翁子，**庚申 戊寅 丙申 乙未**，乙庚遥合，化印为财，会禄于申，两申冲寅，丙火身弱，赖印滋助，而印被财破，又无比劫以支财，是为贪财坏印也。
>

即或印重财轻而兼露伤食，财与食相生，轻而不轻，即可就富，亦不贵矣。然亦有带食而贵者，何也？如**庚寅 乙酉 癸亥 丙辰**，此牛监薄命，乙合庚而不生癸，所以为贵，若合财存食，又可类推矣。如**己未 甲戌 辛未 癸巳**，此合财存食之贵也。

> 【徐注】大抵富贵两字，辨别甚难。古之人有贵而不富者，有富而不贵者，若今人则富者无不贵，贵者无不富矣。何从而别之？辨别富贵，当以《滴天髓》“何知其人富，财气通门户；何知其人贵，官星有理会”数语，最为精审。财与食相生，轻而不轻者，即财气通门户之谓也。然牛监薄命，仍当以食神生财取用，以乙庚合不生癸为贵征，似未尽然，盖印未曾合去也。丙火通根于寅，身旺财印皆有根，宜乎富与贵兼。己未一造，制印存食，而巳与未又拱官贵，皆为贵征，而用神则在食神也。

又有印而兼透官煞者，或合煞，或有制，皆为贵格。如**辛亥 庚子 甲辰 乙亥**，此合煞留官也；**壬子 癸卯 丙子 己亥**，此官煞有制也。

> 【徐注】合煞留官，或制官存煞，格局以清。然此两造，殊未见佳妙。辛亥一造，煞印并旺而无食伤；壬子一造，湿木无焰，己土之力，亦嫌薄弱。谓为贵格，殊有未解。

至于化印为劫；弃之以就财官，如赵知府命，**丙午 庚寅 丙午 癸巳**，则变之又变者矣。

> 【徐注】寅午化印为劫，庚癸财官可用，所惜者财官无根耳。若癸巳易以癸酉或癸亥，运行财官之乡，前程更远大矣。(林注：此造财官无根，财又被劫，当以从旺格论，以癸水为病，大运辛卯、壬辰、癸巳、甲午、乙未、丙申、丁酉，一路配合相宜，所以贵至知府。若用财官，所配木火运程，必贫贱无疑。)

更有印透七煞，而劫财以存煞印，亦有贵格，如**庚戌 戊子 甲戌 乙亥**是也。然此格毕竟难看，宜细详之。

> 【徐注】此造戊戌之土，包围子印，取乙木克制戊土，以存煞印，而戌中更藏丁火食神，非子印所能夺。乙木更有生火之美，吉神暗藏，有病而有救应，此其所以为贵欤？

## 三十六、论绶印取运

印格取运，即以印格所成之局，分而配之。其印绶用官者，官露印重，财运反吉，伤食之方，亦为最利。

> 【徐注】月令印绶，除身弱克泄重，用印滋助日元外，大都不能以印为用。如官露印重者，克化为生，官印皆不能用，须别取用神也。本篇张参政造：
>
> 丙寅 戊戌 辛酉 戊子
>
> 己亥 庚子 辛丑 壬寅 癸卯 甲辰
>
> 官露印重，官之气尽泄于印，身旺印强，其佳处全在时上子水，泄金之秀，昌当以金水伤官取用也。且其金水伤官，并不喜见官星，盖生于九月，未届金寒水冷之时，而原局已有丙火暖局，不必再行火运矣。既以金水伤官为用，自以财及食伤运最利，比劫运亦可行。此造从亥至辰五十五年，一路金水木运，诚不易得也。

若用官而带伤食，运喜官旺印绶之乡，伤食为害，逢煞不忌矣。

> 【徐注】月令印绶，干透官印，兼透伤食，当以印绶制伤护官为用。如本篇朱尚书造，与上张参政造相似，而取用大不相同。故八字移步换形，非可执一也。朱尚书造：
>
> 丙戌 戊戌 辛未 壬辰
>
> 己亥 庚子 辛丑 壬寅 癸卯 甲辰
>
> 此造与上张造不同之点，张造子水在支，酉金下生，戊不能克，此造伤官透干，为印所制，故不能以泄秀为用也。官伤并透，以印制伤，兼以护官。用神虽在印，而有土重埋金之惧，故以寅卯甲财运，制印泄伤生官为美。若印轻则忌财运破印矣。
>
> 乙亥 己卯 丁酉 壬寅
>
> 戊寅 丁丑 丙子 乙亥 甲戌 癸酉
>
> 此本篇临淮侯命也，亦是用印制食护官，与上制伤相同。所异者食伤运为忌。朱造行食伤运，有印回克，此造则乙印在年，救护有所不及也。丑运虽会酉化金，而无防碍，盖官星不旺，且与印相隔，财虽旺而不破印，并解酉之冲为美也。子亥官乡，甲乙印地，均为美运。

印绶而用伤食，财运反吉，伤食亦利，若行官运，反见其灾，煞运则反能为福矣。

> 【徐注】印绶用伤食者，月令印绶，而干头伤官神并透也。身强印旺，以食伤为用耳。如本篇李状元造：
>
> 戊戌 乙卯 丙午 己亥
>
> 丙辰 丁巳 戊午 己未 庚申 辛酉
>
> 丙火坐刃，乙卯印星专旺，戊己食伤并透，是以食伤为 用也，故食伤财运均吉。官运反见其灾者，以癸能合戊化劫也。煞运反能为福者，火木印绶，火旺木焦，与木火伤官喜印相似，喜壬水滋润也。用食伤者，不忌比劫，而此造则忌比劫，盖火太旺，则土焦木焚耳。此八字取运所以各个不同也。

印用七煞，运喜伤食，身旺之方，亦为美地，一见财乡，其凶立至。

> 【徐注】以印化煞，与上张参政造以印代官，微有不同，盖张造原局有食神，直以食神为用耳。若局不见食伤，如本篇茅状元命：
>
> 己巳 癸酉 癸未 庚申
>
> 壬申 辛未 庚午 己巳 戊辰 丁卯
>
> 原局印重，己土七煞透出，乃以印化煞为用也。身弱见煞，最惧克泄交加。然如此造，庚印透干，见水有土回克，不泄日元而有制煞之效，故为最宜。若见财则党煞破印，全局尽破矣。官煞运有印引化，反不为忌，而独忌财也。若原局有财，又当别论。参观论印篇。
>
> 上造为身弱印旺化煞也。(林注：此造秋水通源，印比贴身，何以为身弱？当以身强可任财官论。用土喜火，辛未运后一路火土，故贵。徐氏只为充实著作，妄取例证，此又见一斑也。)
>
> 如身强印弱见煞，如本篇马参政命：
>
> 壬寅 戊申 壬辰 壬寅
>
> 己酉 庚戌 辛亥 壬子 癸丑 甲寅
>
> 壬水通源，申辰拱合，水土相战，以申金通关为用，其枢纽全在于印。日元本旺，行伤食运泄其秀气，自为所喜。如原局有食伤，运行比劫身旺之方，亦无所碍，独财破印，不但生煞为忌，而断其枢纽，伤克用神为最忌。反之如子运，申子辰会齐水局，化印为劫，以印不破，反无关系也。

若用煞而兼带伤食，运喜身旺印绶之方，伤食亦美，逢官遇财，皆不吉也。

> 【徐注】用煞兼带伤食，与上用官不同。用官者以印制食伤而护官也；用煞者煞气泄于印，与第一节官露印重及印用食伤相似。如孙布政造：
>
> 乙丑 辛巳 己巳 庚午
>
> 庚辰 己卯 戊寅 丁丑 丙子 乙亥
>
> 乙木无根，己丑相会，庚辛并见，七煞孤单无助，不能为用；克泄并见，藉印通关，是以印为用也，故以身旺印绶为喜。庚金泄秀，食伤自为美运；逢甲为官，合己混煞为嫌，故非吉运。原局火土亢燥，遇水则逆其性，故亦不吉。此乃偏枯之造，不可以为例，所喜者乙丑、己巳、庚午同出一旬耳。

印绶遇财，运喜劫地，官印亦亨，财乡则忌。

> 【徐注】月令印绶而遇财，其中宜忌大有分别。如印轻财重，则为贪财坏印，最喜劫印之地。如上论印篇注中所引某富翁子造是也。财轻印多，用财损印，则喜财乡，如国府主席林森造是也(见刑冲会合解法篇)。如本篇汪侍郎造：
>
> 辛酉 丙申 壬申 辛亥
>
> 乙未 甲午 癸巳 壬辰 辛卯 庚寅
>
> 财轻印重，必须行财地，及食伤生财之地，方为美耳。初运乙未甲午，木火相连癸巳水不通根，丙火得禄，均为美运。壬辰十年，即不死必有大起倒，过此之后辛卯庚寅，东方木地，金不通根，又可重起矣。运喜劫地忌财者，如下列某富翁子命造：
>
> 庚申 丙寅 丙申 乙未
>
> 丁卯 戊辰 己巳 庚午 辛未 壬申
>
> 用印而财食并透，财重印轻，乙庚一合，贪财坏印。运仅己卯印十年为美，一至庚辰辛巳，恐不易度也。身弱用印而喜官运者，以财印相战，喜官煞通其气也。见论财篇财佩印节。
>
> (林注：不知所云。)

印格而官煞竞透，运喜食神伤官，印旺身旺，行之亦利。若再透官煞，行财运，立见其灾矣。

> 【徐注】印格而官煞竞出者，以印化官煞也。然须察其地位次序，是否能化，如能化，则与用煞兼带伤食相同。以印通关作用，如本篇所列两造：
>
> 辛亥 庚子 甲辰 乙亥
>
> 己亥 戊戌 丁酉 丙申 乙未 甲午
>
> 虽云乙庚合煞留官，然无关系，完全以印为用也。官煞之气，已泄于印，食伤运泄日元之秀，气势流通不滞，自为美运，非取其制官煞也。身印旺地均利，印如透干，再见官煞运，亦无大碍，唯断不能行财运耳。如此造戊戌十年，必有风波也。
>
> (林注：此造冬水得金生而旺极，应作水泛木浮论，用神取土制水、木泄水、火调候。局内喜用全无，只是偏枯贫贱之人而已。取印为用，可笑之至。)
>
> 壬子 癸卯 丙子 己亥
>
> 甲辰 乙巳 丙午 丁未 戊申 己酉
>
> 丙火无根，湿木无焰，己土微弱，岂能制冲奔之水？所谓土能制水，水多土荡也(见论五行生克节)。但丙火阳刚之性，有印为根，即不能从，仍当以印为用。所喜者丙午丁未二十年火运耳。戊己制煞之运，但土不通根而水得地，不美。若再见官煞财运，立见其灾矣。

印用食伤，印轻者亦不利见财也。

> 【徐注】印轻不利见财，则印重不忌见财可知。如本篇牛监薄命：
>
> 庚寅 乙酉 癸亥 丙辰
>
> 丙戌 丁亥 戊子 己丑 庚寅 辛卯
>
> 乙庚合而不化(参观十干配合性情节)，身强印旺，当以食神生财为用。盖以财为用者，除财损印外，必当以食伤为引也。如此造以食为引，故亥子丑身旺之地可行，庚辛印、寅卯食伤均吉。戊己官煞，未见其美矣。
>
> 己未 甲戌 辛未 癸巳
>
> 癸酉 壬申 辛未 庚午 己巳 戊辰
>
> 引本篇所谓合财存食为贵者，然细按之，殊未尽然。盖印太旺，土重埋金，甲己一合，制印以存食，使癸水用神不伤，所以为贵也。癸酉壬申二十年，金水相生，最为美利，辛未庚午亦尚可行。午运之后，官印旺地，土重埋金，用神伤尽，难以继矣。
>
> 庚戌 戊子 甲戌 乙亥
>
> 己丑 庚寅 辛卯 壬辰 癸巳 甲午
>
> 此造财旺，煞印均弱，取乙木制戊土，以存煞印，盖财为病，劫为药也。仍以印化煞取用，唯忌财地，余均可行，所谓印轻不宜见财也，更喜丁火藏库，气势不寒，有病有药，中和之造也。
>
> 丙午 庚寅 丙午 癸巳
>
> 辛卯 壬辰 癸巳 甲午 乙未 丙申
>
> 此本篇赵知府造。寅午一合，印化为劫，不以印论，用庚金之财，生癸水之官，不易之法。唯财官太轻，喜行金水旺地。壬辰癸十五年最美，丙午日元坐刃，壬运七煞助制刃，不以为忌也。巳运之后，一路木火之地，恐难行矣。
>
> (林注：此造财官无根，财又被劫，当以从旺格论，以癸水为病，大运辛卯、壬辰、癸巳、甲午、乙未、丙申、丁酉，一路配合相宜，所以贵至知府。若用财官，所配木火运程，必贫贱无疑。

## 三十七、论食神

## 三十八、论食神取运

## 三十九、论偏官

煞以攻身，似非美物，而大贵之格，多存七煞。盖控制得宜，煞为我用，如大英雄大豪杰，似难驾驭，而处之有方，则惊天动地之功，忽焉而就。此王侯将相所以多存七煞也。

> 【徐注】官煞同类，而其用有不同。官为阳之于阴、阴之于阳，异类相引；煞为阳之于阳、阴之于阴，同类相拒。故官煞虽同为克身之物，而有有情无情之分。官不可伤而煞宜制，亦以此也。官多身弱，官等于煞；煞轻身强，煞同于官。此则不可不知也。

七煞之格局亦不一：煞用食制者，上也，煞旺食强而身健，极为贵格。如

乙亥 乙酉 乙卯 丁丑，极等之贵也。

> 【徐注】煞旺食强，阳干阴干不同。阴干不畏煞旺，只须食制；阳干必须身健，否则，克泄交加，非用印不可也。上造亥卯会，酉丑会，确合制煞格局；尤难得者，四柱清纯，无一闲杂之神，宜为极等之贵也。参阅论用神高低篇陆商阎造。

煞用食制，不要露财透印，以财能转食生煞，而印能去食护煞也。然而财先食后，财生煞而食以制之，或印先食后，食太旺而印制，则格成大贵。如脱丞相命，

壬辰 甲辰 丙戌 戊戌，辰中暗煞，壬以透之，戊坐四支，食太重而透甲印，以损太过，岂非贵格？若煞强食泄而印露，则破局矣。

> 【徐注】煞用食制，不宜财印并透，所论甚精，所引脱丞相命，食神泄气太重，以甲印损其太过，兼以生助日元，所以行丙午丁未而大贵。壬水之气泄于甲，不能再用，而天干壬甲丙戊，一顺相生，尤为贵征也。至于财先食后，如现代程参谋总长潜之命造，

壬午 癸卯 己巳 辛未，确合此格，年月财生煞旺，时上食以制之，而己土得禄于午，通根于未，身旺食煞俱清，洵大贵之征也。如辛在年月，则为食神生财，财生煞之局；午中丁印如透出，则为食浅印露，枭神夺食护煞，均破格矣。

> 【林注】参谋总长程潜之造，乃是身弱杀印相生之格，用神取日主坐下巳火，大运甲辰、乙巳、丙午、丁未、戊申、己酉，一路火土喜用，故大贵。徐氏以其为食神制杀，试问卯木杀星不透，时干之食何以制月支之杀？贻笑方家。

有七煞用印者，印能护煞，本非所宜，而印有情，便为贵格。如何参政命，

丙寅 戊戌 壬戌 辛丑，戊与辛同通月令，是煞印有情也。

> 【徐注】官煞俱以财印辅，但财印不并用。何造妙在财在年干，财生煞，煞生印，印以生身。财不破印，地位配置合宜，便为贵格。若辛丑戊戌易位，便为财破印，煞攻身，贫贱之局矣。

亦有煞重身轻，用食则身不能当，不若转而就印，虽不通根月令，亦为无情而有情。格亦许贵，但不大耳。

> 【徐注】食神制煞，以身强为条件，身弱则克泄交加，身不能当，惟有转而就印。如常国公造，辛卯 辛卯 癸酉 己未(见前食神节)，即煞重身轻，弃食就印，用印化煞也。格局清纯，同一取贵。

有煞而用财者，财以党煞，本非所喜，而或食被制，不能伏煞，而财以去印存食，便为贵格。如周丞相命，

戊戌 甲子 丁未 庚戌，戊被制不能伏煞，时透庚财，即以清食者，生不足之煞。生煞即以制煞，两得其用，尤为大贵。

> 【徐注】财印同为煞之辅，身强煞弱，用财滋煞，非不能也。如己酉、丙寅、庚辰，庚金极旺，丙火根轻，必须用财滋煞，行东南木火之运，仕路显赫，即抑强扶弱之理也。至如周丞相造，用财去印存食，乃病药取用法也。戌未中均藏丁火，日元不弱，八字四土一水，制煞太过，其病一也；子水孤军，见甲更嫌泄气，其病二也。甲木无根，弃印就财，泄土之气，滋生弱煞，诚为两得其用。书云，“有病方为贵”，有解救之药，即贵之征也。

又有身重煞轻，煞又化印，用神不清，而借财以清格，亦为贵格。如

甲申 乙亥 丙戌 庚寅，刘运使命是也。

> 【徐注】刘造寅亥虽合，而得申遥冲解其合，乙合庚金，引而近之，通申宫之气，寅戌拱合丙火，日元甚旺，亦是财滋煞为用，借财以清格局。然非身重不可也。

更有杂气七煞，干头不透财以清用，亦可取贵。

> 【徐注】凡以七煞为用者，除财生、印化、食制三者之外，无单用之法，杂气七煞，岂能例外？如乐吾自造，
>
> 丙戌 壬辰 丙申 丙申，杂气七煞，干不透财，即不能以财滋煞，亦不可以食制煞；乙木余气藏辰，又落空亡，化煞无力，但以配合需要，仍当取印为用，即通关是也(见《命鉴》)。印如有力，亦可取贵。干头不透财清用，固不限于杂气。如上脱丞相造，用印制食存煞而取贵，非定须透财也。

有煞而杂官者，或去官，或去煞，取清则贵。如岳统制命，

癸卯 丁巳 庚寅 庚辰，去官留煞也。夫官为贵气，去官何如去煞？岂知月令偏官，煞为用而官非用，各从其重。若官格杂煞而去官留煞，不能如是之清矣。如沈郎中命，

丙子 甲午 辛亥 辛卯，子冲午而克煞，是去煞留官也。

> 【徐注】官煞虽同类，而各有分野。譬如弟兄，对外为一家，对内则兄为兄，弟为弟，各分门户，不混杂也。故以通根言，巳午未寅戌可同为丙丁之根；而言其用，则各从其重，以其得时秉令也。八字以取清为贵，不论去官或去煞。岳沈两造，同为煞格杂官而显有低昂，盖月令七煞，则煞为真神。岳统制造，癸水去丁而用巳中丙火，为去官用煞，真神得用；沈郎中造，子冲午火，去其当令之真神，而留年上丙火，此为去真用假。《滴天髓》云：“真神得用平生贵，用假终为碌碌人”是也。但此系专就去留取清而言，若就全局论之，岳造虽寅巳辰全，财生煞旺，而辰为湿土，巳为长生，身强制浅，运行制煞之乡，化煞为权。沈造虽亦财旺生官，而辛金无根，若非子水冲去午火，则煞旺攻身，所恃者运行西方申酉戌戊己等运，帮身而化官煞。是两造显判低昂，不仅去官去煞之别也。

有煞无食制而用印当者，如

戊辰 甲寅 戊寅 戊午、赵员外命是也。

> 【徐注】此造煞旺秉令，真神得用，寅午拱会，化煞生身，用神极明显，亦清纯可贵也。

至书有制煞不可太过之说，虽亦有理，然运行财印，亦能发福，不可执一也，乃若弃命从煞，则于外格详之。

> 【徐注】制煞太过者，以太过为病也。去其病神，自可发福。但用财用印，亦有分别。身旺者宜财不宜印，身弱者宜印不宜财。如
>
> 壬辰 丙午 丙午 壬辰，身强，两煞四制，见金运而人发，是宜财不宜印也。又
>
> 甲寅 戊辰 壬辰 壬寅，制煞太过而身弱，逢金运而人发，是宜印不宜财也。又如论食神节胡会元造，
>
> 戊戌 壬戌 丙子 戊戌，亦是制过七煞而身不旺，宜印运不宜见财者(参观上食神节)。财印不并立，喜财者必不喜印也。

## 四十、论偏官取运

偏官取运，即以偏官所成之局分而配之。煞用食制，煞重食轻则助食，煞轻食重则助煞，煞食均而日主根轻则助身。忌正官之混杂，畏印绶之夺食。

> 【徐注】煞用食制，即食神制煞格也。不论煞轻食重，或煞重食轻，均以身强为第一要义。煞克身，食泄气，以敌制敌，非身强不能用也。身主强健，煞旺食强，极为贵格。若身主弱，则非用印以制食化煞不可。如四柱无印，决非美造，至于身主强，而煞重食轻，喜行食伤制煞运，忌官混杂，畏印夺食，忌财生煞。若煞轻食重，官印财运非特不忌，且为所喜矣。如本篇所列一贵造：
>
> 乙亥 乙酉 乙卯 丁丑
>
> 甲申 癸未 壬午 辛巳 庚辰 己卯
>
> 为身强煞旺，用食制煞之格也。运行南方，食神得地，金水不通根为美。但壬运合丁去食，巳运会酉丑煞强，必有不足，庚辰合乙酉助煞，均非美运也。

煞用印绶，不利财乡，伤官为美，印绶身旺，俱为福地。

> 【徐注】煞用印绶，其关键在于印，最忌财破印为伤用神也。伤官为美句恐有误。既用印化，不宜再泄，特有印回克，不以伤官为忌也。印绶身旺俱为福地者，最喜印绶，而比劫亦佳也。如本篇脱丞相命：
>
> 壬辰 甲辰 丙戌 戊戌
>
> 乙巳 丙午 丁未 戊申 己酉 庚戌 辛亥 壬子 癸丑 甲寅
>
> 杂气透煞，四柱土多，制煞太过，喜得三月甲木，制食卫煞，兼以化煞，为食重透印也。行官煞运，有甲木引化，反为美运，最忌财旺破印也。乙巳、丙午、丁未为印绶身旺之地，均吉，丁壬合煞无害，戊申之后无佳运矣。
>
> (林注：戊申运，申辰暗拱子水，壬水得旺；己酉运，辰酉合金，壬水得原神生，唯甲木被己土合绊；庚戌运，天干庚金生水；及后一路水运。至癸丑运，戊癸合，两戌刑丑，方有天国之邀，寿至八旬外，“戊申后无佳运”之言诚不足信。此造天干水木火土顺生，一气贯通，五行皆可引化，极贵之征。参阅《滴天髓阐微》源流节。)
>
> 丙寅 戊戌 壬戌 辛丑
>
> 己亥 庚子 辛丑 壬寅 癸卯 甲辰
>
> 本篇何参政命造，日主弱而煞重，以时上辛印化煞为用，妙在丙财生煞而不破印，两不相碍，为煞印有情也。以庚子辛丑为最美，壬寅、癸卯、甲辰亦吉。盖不伤印，总无妨碍也。煞用伤官，行运与食同(食伤同类)。

七煞用财，其以财而去印存食者，不利劫财，伤食皆吉，喜财怕印，透煞亦顺。

> 【徐注】七煞用财，用之方式不同。如身强食重而煞轻，用财泄食伤以滋煞，亦可用财，《滴天髓》所谓“财滋弱煞”是也。有身强用食制煞，而透印夺食者，用财去印，是以病药取用也，详见本篇评注。如周丞相造，兼此两种用法：
>
> 戊戌 甲子 丁未 庚戌
>
> 乙丑 丙寅 丁卯 戊辰 己巳 庚午
>
> 一水四土，制煞太过，本可用甲木制土，无如冬木力薄，不足疏土，且财印并见，无劫相卫，亦不能用印。丁火通根戌未，得土卫护而身强，反以印为病。用庚去病，泄伤生煞为用。运行戊辰己巳食伤之地，有财泄其气，不畏食重。原局煞轻，用神在财，透官煞亦顺，惟忌劫财之乡耳。
>
> (林注：深冬丁火，木不厌多。此造应该是用甲木生身，以印化杀，庚金为病，木火为喜用。一路木火运程，所以贵至丞相。徐氏所论谬矣。)

其以财而助煞不及者，财已足，则喜食印与帮身；财未足，则喜财旺而露煞。

> 【徐注】以财助煞不及，即财滋弱煞也。财已足，喜食印与帮身，即用印化煞，见上例何参政造，财未足，喜财旺露煞，如上周丞相造。即其一例。更有印重煞轻而用财者，如本篇刘运使造：
>
> 甲申 乙亥 丙戌 庚寅
>
> 丙子 丁丑 戊寅 己卯 庚辰 辛巳
>
> 寅戌拱午而透丙，即是火局，寅亥又合木，煞化为印，甲乙并透，印重身强，取财损印为用，不以煞论也。戊己运食伤生财自是美运；寅卯印太旺不利；最佳者为庚辰辛十五年，巳运刑冲合并见，不免多事。壬运露煞不忌，而以劫财之乡为最忌也。

煞带正官，不论去官留煞，去煞留官，身轻则喜助身，食轻则喜助食。莫去取清之物，无伤制煞之神。

> 【徐注】官煞混杂者，以取清为贵，“莫去取清之物，无伤制煞之神”两语，实为取运扼之言。如本篇岳统制命：
>
> 癸卯 丁巳 庚寅 庚辰
>
> 丙辰 乙卯 甲寅 癸丑 壬子 辛亥
>
> 巳中丙火为煞，丁火为官，丁以巳为根，非混杂也(详得时不旺失时不弱节)。特丁从巳透，官作煞论，以癸水制煞为用也。最忌见戊己土，所谓“无伤制煞之神”也。乙卯甲寅运，虽不甚吉，而无妨碍，因不伤用也。癸丑壬子辛亥，用神得地，顺利可知唉。
>
> 丙子 甲午 辛亥 辛卯
>
> 乙未 丙申 丁酉 戊戌 己亥 庚子
>
> 本篇沈郎中命，以子午冲为去煞留官，似非的论，午亦可为丙火之根，非混也。官作煞论，与上造同，特辛金不通根，身弱印轻，非行帮身之地不可。制煞虽佳，尚未全美，幸所行之运，申酉比劫之地，戊戌己印地，足以帮身化煞，补其不足耳。
>
> 按此两造，均不能以官煞混杂论，详见《订正滴天髓征义》官煞相混节。

煞无食制而用刃当煞，煞轻刃重则喜助煞，刃轻煞重，则宜制伏，无食可夺，印运何伤？七煞既纯，杂官不利。

> 【徐注】煞无食制，全恃身强，方能敌煞，身强必是用刃也。然刃轻煞重，仍宜制煞之运，原局无食印运亦佳。煞轻刃重，官运无伤，煞重刃轻，官运有害。如本篇赵员外造：
>
> 戊辰 甲寅 戊寅 戊午
>
> 乙卯 丙辰 丁巳 戊午 己未 庚申
>
> 身强煞旺，而所行之运，皆是印劫帮身之地，故为美运也。煞虽纯而日元更旺，故乙卯官乡尚有碍，而庚辛制煞为不吉也。

## 四十一、论伤官

## 四十二、论伤官取运

## 四十三、论阳刃

## 四十四、论阳刃取运

## 四十五、论建禄月劫

## 四十六、论建禄月劫取运

## 四十七、论杂格

## 四十八、论杂格取运